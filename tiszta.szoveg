Magyarországon a gyógyteák használatának ősi tudását  mai napig is megőrizték, bár egyre kevesebben áldozzák idejüket ennek a tudásnak a megtartására és gyakorlására. Az egyik legismertebb népi gyógyító a 82 éves Szabó György, a füvesember, aki nagyanyjától tanulta meg a magyarországi, elsősorban a Bükkben található gyógynövények használatának titkait. A mai napig is kézzel gyűjti az erdők-mezők gyógyító kincseit és egyedi, nagyanyjától öröklött receptekkel gyógyít egy sor krónikus betegséget, így allergiákat és más immunológiai rendellenességeket, szív és keringési rendellenességeket, epe-, máj- és emésztési problémákat, az idegrendszer, a mozgásszervek fájdalmas betegségeit.
